<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>papildoma</title>
</head>
<body>
    <h3><a href="#pastraipa1">Pirma mėnulio fazė</a></h3>
    <h3><a href="#pastraipa2">Antra mėnulio fazė</a></h3>
    <h3><a href="#pastraipa3">Trečia mėnulio fazė</a></h3>
    <h3><a href="#pastraipa4">Ketvirta mėnulio fazė</a></h3>
    <p id="pastraipa1">Jaunaties fazėje Saulė, Mėnulis ir Žemė sudaro vieną liniją, ir Mėnulis tampa praktiškai nematomas. Saulės ir Mėnulio trauka šiuo laikotarpiu labiau veikia Žemę, nes šių dangaus kūnų trauka sumuojasi. Jaunaties fazėje dažniau pasitaiko potvynių ir atoslūgių, ir manoma, kad jaunatis panašiai veikia ir žmogaus organizmą. Teigiama, kad jaunaties fazės metu stimuliuojama viršutinė žmogaus kūno dalis, todėl sergantys tam tikromis ligomis gali pajusti paūmėjimą. Sustiprėja vitaminų ir įvairių mineralinių medžiagų poreikis, įprasti vaistai gali atrodyti neveiksmingi. Jaunaties fazė yra palanki pradėti sveikiau gyventi, atsikratyti žalingų įpročių, medituoti, tai palankus metas pasimėgauti pirties malonumais, apsilankyti masažo salone, praustis po kontrastiniu dušu. Jaunaties fazės metu galima greičiau išsiugdyti teigiamus įpročius, palanku imtis naujų projektų, keliauti ir tyrinėti. Jei svarstote pradėti laikytis dietos, jaunaties fazė tam tikrai bus palanki. Taip pat rekomenduojama iš organizmo šalinti skysčius ir toksinus.</p>
    <p id="pastraipa2">Antrosios fazės metu būna apšviesta dešinioji mėnulio pusė (turbūt pamenate iš mokyklos laikų, kad priešpilnį ir delčią nustatysite mintyse brėždami „kojelę“ prie mėnulio. Ji gali atrodyti kaip raidė „p“ – priešpilnis, arba „d“ – delčia). Priešpilnio fazėje nėra išorinės gravitacijos, nes Mėnulio trauką atsveria Saulė. Teigiama, kad priešpilnio fazėje labiausiai stimuliuojama žmogaus krūtinės sritis. Jei krūtinės srityje yra tam tikrų patologijų, priešpilnio fazėje simptomai gali tapti ūmesni. Šis laikotarpis yra labai palankus organizmo valymui, nes bus galima pasiekti geriausių rezultatų. Priešpilnio fazėje patartina valgyti neriebų, maistą, kuriame gausu vitaminų, gerti daug žaliosios arbatos. Teigiama, kad tai – palankus metas keliauti į kirpyklą, nes nukirpti plaukai ataugs greičiau ir bus sveikesni. Priešpilnio fazės metu rekomenduojama fiziškai ir dvasiškai pailsėti. Jei užsiimate sodininkyste, priešpilnis – palankiausias metas sodinti įvairius augalus. Šiuo laikotarpiu sodinukai iš žemės lengviau pasisavins įvairius mikroelementus, todėl greičiau suvešės.</p>
    <p id="pastraipa3">Pilnaties fazės metu matoma visa apšviesta mėnulio pusė. Astrologų teigimu, šis laikotarpis turi didžiausią įtaką žmogaus sveikatai. Pilnaties metu žmonės dažnai tampa dirglesni, pablogėja jų emocinė savijauta, didėja įtampa, dažniau kankina nemiga. Nors kartais Mėnulio fazių poveikis yra vertinamas gana skeptiškai, tačiau psichiatrai Mėnulio įtakos sveikatai ir bendrai savijautai nepaneigia. Statistika rodo, kad pilnaties laikotarpiu išauga savižudybių skaičius, tačiau taip pat padidėja gimstamumas. Visame pasaulyje pilnaties fazės metu dažniau užfiksuojami nelaimingi atsitikimai, eismo įvykiai ir kitos nelaimės. Teigiama, kad pilnatis yra pats netinkamiausias metas įvairios chirurginėms operacijoms, nes žaizdos gyja kur kas lėčiau (išskyrus širdies operacijas, nes šiuo laikotarpiu atlikti jas palankiausia). Taip pat pilnaties laikotarpiu nepatariama kirpti plaukų, nes jie ataugs ne taip greitai, ir gali būti silpnesni. Nerekomenduojama imtis naujų atsakingų darbų ar užmegzti naujus santykius. Jei jau turite širdies draugą, galite pradėti galvoti apie bendrą ateitį, o pilnaties metu sugalvoti norai išsipildo dažniau nei kitų mėnulio fazių metu – pilnaties metu Mėnulis turi didžiausią jėgą.</p>
    <p id="pastraipa4">Delčios laikotarpiu palanku užbaigti pradėtus darbus, tačiau nesiimti naujų (išskyrus tuos atvejus, jei juos užbaigsite per delčios periodą). Tai – palankiausias metas pradėti sportuoti, delčios laikotarpiu galima paprasčiau atsikratyti antsvorio. Medžiagų apykaita tampa greitesnė, todėl palanku pradėti sportuoti, iš organizmo šalinti toksinus, valyti veido ir viso kūno odą. Delčios laikotarpiu patartina stiprinti kojas ir iš organizmo šalinti druskas (ypač iš pėdų). Delčios periodu nukirpti plaukai atauga lėčiausiai, gali tapti silpnesni, tačiau tuo tikrai galima pasinaudoti – delčia yra geriausias metas depiliacijai. Delčios metu atliktos operacijos dažniausiai yra tikrai sėkmingos, ir žaizdos užgyja greičiausiai. Jei planuojate tam tikrą estetinę operaciją, rinkitės delčios laikotarpį, nes randų tikimybė bus kur kas mažesnė. Delčios laikotarpiu nerekomenduojama sodinti ar persodinti augalų, nes šiuo metu jų šaknys yra labiausiai pažeidžiamos. Patartina sodinti tik daržoves, kurių valgoma dalis auga po žeme – morkas, bulves, ir t.t.</p>
</body>
</html>